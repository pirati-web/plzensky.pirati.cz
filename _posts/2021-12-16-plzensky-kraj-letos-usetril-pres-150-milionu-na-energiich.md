---
date: 2021-12-16
category: blog
tags: Plzenskykraj Energie Uspora
title: Piráti hlásí, že Plzeňský kraj letos ušetřil přes 150 miliónů na energiích!
author: Milan Chaloupka
image: posts/PIR_WEB_Energie_1.jpg
important: true
---

**Plzeňský kraj nakupuje energie chytře a s předstihem. Jen letos ušetřil sobě a svým organizacím téměř 152 miliónů korun za elektřinu a plyn. Jak se to v době skokového růstu cen za energie vůbec podařilo?**

Plzeňský kraj realizuje centralizovaný nákup energií pro sebe i všechny své organizace prostřednictvím Centrálního nákupu Plzeňského kraje, který mají v gesci Piráti. Na Českomoravské komoditní burze Kladno se navíc v loňském roce podařilo Centrálnímu nákupu Plzeňského kraje po provedeném průzkumu burzovního trhu vysoutěžit elektřinu za velmi výhodnou cenu s fixací na dva roky.

Díky tomu činí úspora pro rok 2021 za energie neuvěřitelných 151.754.880,- Kč bez DPH. *„Výsledek nákupu v roce 2020 považuji za úspěch a jsem ráda, že jsme využili aktuálního poklesu cen energií a také, že šetříme peníze Plzeňskému kraji,”* dodává Jana Dubcová, ředitelka Centrálního nákupu Plzeňského kraje.

Ceny energií jsou zafixovány i na rok 2022. *„Našimi dodavateli energií jsou Pražská energetika, Pražská plynárenská a Centropol Energy. Cena za plyn činí pro maloodběr 493 Kč/MWH a u elektřiny pro nízké napětí 1 375 Kč/MWh,”* doplňuje Pavel Hais, náměstek pro oblast IT, digitalizaci a Centrální nákup.

*„Piráti společně s odborníky z Centrálního nákupu Plzeňského kraje budou i pro následující léta usilovat o maximální možnou úsporu při nákupu energií pro Plzeňský kraj,”* uzavírá Milan Chaloupka, předseda výboru pro IT, digitalizaci a otevřený kraj.
