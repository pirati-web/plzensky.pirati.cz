---
campaignCategoryUid: kraj2020
campaignGroupUid: volby2020
uid: energetika
order: 11
title: Energetika a nakládání s odpady
img: program2020/11_ene.jpg
#garant: nikola.indrova
perex: Budeme se snažit cíleně snižovat emisní náročnost místní energetiky a průmyslu
---

![](/assets/img/program2020/11_energie.png)

**1.  Budeme se snažit cíleně snižovat emisní náročnost místní energetiky a průmyslu**
    
Naší prioritou je, aby těžba a spalování hnědého uhlí, včetně dalších toxických materiálů byly ukončeny co nejdříve.
    
**2.  Plně využijeme nabízené pomoci jak z úrovně Evropské unie, tak z úrovně ministerstev**
    
Plné využití technické pomoci expertů z Evropské komise řešících problémy související s útlumem těžby. Plné využití investičních nástrojů z vládních programů typu Re:start a Modernizační fond. Vymáhání splácení dluhu státu vůči kraji za jeho dlouhotrvající drancování.
    
**3.  Využijeme potenciál obnovitelných zdrojů**
    
Aktivní vyhledávání potenciálu a podpora využívání obnovitelných zdrojů energie lokálně na úrovni domácností a firem, stejně jako velkoplošně na bývalých těžebních územích a stavbách. Budeme hledat možnosti využití geotermální energie s ohledem na zachování zdrojů vody. Specifickým “obnovitelným” zdrojem je stále se tvořící komunální odpad a jeho spalování může být k přírodě šetrným způsobem likvidace.
    

**4.  Zásobení elektrickou energií je pro nás výzvou**
    
Musíme získat náhradu za dosluhující zdroje, pro zachování energetické soběstačnosti. Otázka nového kapacitního zdroje elektrické energie je pro nás výzvou na jejímž řešení budeme intenzivně spolupracovat s odborníky.
    

**5.  Připravíme celokrajské plánování nakládání s odpady**
    
Ve spolupráci s obcemi budeme plánovat nakládání s odpady tak, aby Karlovarský kraj fungoval jako instituce, která obce metodicky a odborně povede. Preferujeme využití, redukci a recyklaci a spalování odpadu jen pomocí moderních technologií a to pouze v případě, že nelze provést VRR. Skládkování jako poslední možnost nakládání s odpady.
