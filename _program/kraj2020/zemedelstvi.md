---
campaignCategoryUid: kraj2020
campaignGroupUid: volby2020
uid: zemedelstvi
order: 10
title: Zemědělství, lesnictví a vodní hospodářství
img: program2020/10_zem.jpg
#garant: nikola.indrova
perex: Aktivně budeme podporovat odolné a šetrné hospodaření
---

![](/assets/img/program2020/10_zemedelstvi.png)

**1.  Aktivně budeme podporovat odolné a šetrné hospodaření**
    
Podporujeme odolné a zároveň šetrné zemědělské, lesní i vodní hospodaření. Při pronájmu půdy ve vlastnictví Karlovarského kraje podporovat primárně šetrné zemědělce, lesníky a občany a do pachtovních smluv prosazovat podmínky hospodaření šetrného s přírodou a krajinou, tak aby kraj v pozici vlastníka zemědělských, lesních a vodních ploch byl vždy příkladem dobré praxe při hospodaření.
    
**2.  Zapojíme zemědělce, lesníky a vodohospodáře do celoživotních vzdělávacích aktivit**
    
Podpoříme celoživotní vzdělávání hospodářů v přístupech blízkých šetrnému zacházení s přírodou a krajinou.
    
**3.  Podpoříme místní producenty**
    
Budeme aktivně podporovat a propagovat místní producenty zemědělských produktů. Budeme upřednosťnovat místní dodavatele ve stravovacích zařízeních kraje. Vytvoříme funkční databázi místních producentů potravin a dalších výrobků a tyto budeme propagovat i ven z kraje a z ČR. Budeme motivovat provozovatele školních jídelen, nemocnic, domů pro seniory k odběru produktů od místních zemědělců.
    
**4.  Pomůžeme řešit kůrovcovou kalamitu**
    
Podpoříme řešení problematiky škůdců a invazivních druhů rostlin, jak metodicky tak finančně. Například posílíme odolnost lesů doporučením vhodné mezidruhové skladby.
 
**5.  Budeme prosazovat rozvoj komunitních zahrad**
    
Podpoříme potravinovou soběstačnost, skrze komunitní zahrady, které chápeme jako místo, kde se každý z nás může stát drobným zemědělcem.
