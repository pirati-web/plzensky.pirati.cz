---
campaignCategoryUid: kraj2020
campaignGroupUid: volby2020
uid: doprava
order: 12
title: Doprava a infrastruktura
img: program2020/12_dop.jpg
#garant: nikola.indrova
perex: Prioritní je dálniční propojení nejen s Prahou, ale i Německem
---

![](/assets/img/program2020/12_doprava.png)

**1.  Zkvalitníme veřejnou dopravu** 
    
Podpoříme rozvoj skutečného integrovaného dopravního systému, zaměříme se na čerpání relevantních dotací pro zkvalitnění vozového parku a zajistíme navazující jízdní řády pro občany z menších obcí.
    
**2.  Budeme prosazovat moderní formy dopravy**
    
Doprava za poslední dekádu prošla dramatickou změnou. Máme ambici být regionem, který udává trend. Řešením problémů není rušení spojů, ale adekvátní kapacita. Zařadíme systémy autopůjčoven, carsharingu a sdílených kol a koloběžek do systému krajské integrované dopravy, tak, aby žádná obec nezůstala bez dopravní obslužnosti. Karlovarský kraj brzy přivítá BMW, lídra na trhu s dopravními inovacemi. Využijeme know-how těchto sousedů a budeme s nimi aktivně spolupracovat na testování a využití vzájemných synergii.
    
**3.  Zlepšíme silniční i železniční propojení s okolními českými i německými regiony**
    
Karlovarský kraj je region v srdci Evropy. Zlepšíme propojení Karlovarského kraje s Bavorskem a tak zvýšíme obchodní a personální výměnu mezi regiony. Prosadíme dokončení D6 a její nezbytné napojení na německou dálniční síť, stejně jako odpovídající napojení na sousední krajská města.
    
**4.  Budeme region otevřený dopravním inovacím**
 
 Infrastruktura není pouze železo a beton. Chceme se zasadit o vybudování datových sítí v rámci KVK a tím motivovat digitální společnosti k usazení v regionu. Podpoříme vybudování moderních sítí (při prokázání jejich zdravotní nezávadnosti) a sandboxů pro testování nejmodernějších technologii.
    
**5.  Prosazujeme karlovarské letiště jako lázeňské**
    
Jsme pro zachování současné velikosti karlovarského letiště a jeho využití přizpůsobit udržitelnému cestovnímu ruchu a lázeňství, primárně v našem regionu. Soustředíme se na krátké a střední lety s podporou rozvoje letadel na alternativní pohon.
