---
uid: rudolf.spotak
name:     Rudolf Špoták  	# běžně používáné jméno
titles:
  before: 
  after:
category:
- zastupitele_domazlice
description: zastupitel města Domažlice
img: people/rudolf_spotak.jpg # zakomentuj radek dokud není fotka
ordclenove: 2
mail:
- rudolf.spotak@pirati.cz
profiles:
---

## Rudolf Špoták

Rudolf Spotak (34 let) personalista 

Téměř celý život bydlí v Domažlicích, ve městě, které má svůj vlastní naturel i specifika. 

Pracuji jako personalista a tak vím, že nejdůležitější ze všeho jsou lidé. Chtěl bych se zasadit o to, aby radnice a všichni lidé, kteří zde pracují, byli pro občany službou. Samospráva města je zde pro občany a nikoliv naopak, což se bohužel v poslední době v Domažlicích děje. Chtěl bych se podílet na tom, aby radnice byla otevřenější a byla pro občany službou.

V roce 2018 jsem vyslyšel přání mého dlouholetého kamaráda Viktora Krutiny a pod hlavičkou Pirátů jsem ještě jako nezávislý kandidoval do domažlického zastupitelstva. Pak jsem zjistil jak Piráti fungují, jaká jejich vnitřní struktura a procesy, a to mě oslovilo natolik,
že jsem se rozhodl stát se členem.

Poprvé jsem kandidoval v Domažlicích už v roce 2006, za nezávislý subjekt. Vždy jsem se zajímal o veřejné dění a politiku, i když mě pracovní povinnosti donutili ji sledovat spíše
z dálky. Myslím si, že jsem se dostal do věku, kdy jsem načerpal dostatek životních zkušeností, že teď je pravý čas se na ni opět zaměřit.

Po tom, co jsem se stal zastupitelem v Domažlicích, příjemně mě překvapila profesionalita
úředníků. Není to takový moloch, jak vypadá a s dostatkem iniciativy a špetkou selského rozumu, tak to funguje docela dobře. Na druhou stranu mě zarazily dlouholeté osobní a klientelistické vztahy. Je to ještě horší, než jsem čekal a prorůstají od obce přes kraj až
do celostátní politiky.

Mezi největší problémy kraje určitě nejvíc patří zdravotnictví. To, jak bylo spravováno Plzeňským krajem, stagnovalo. Letošní koronavirová krize nám jeho slabost ukázala v nedbalkách. Máme velice kvalitní personál, i když ho máme málo, ale systém fungování
krajských nemocnic, zastřešený krajským holdingem, není takový, jaký bychom si představovali.
Určitě bude nutná kvalitní a hloubková analýza, ale předpokládám určitou restrukturalizaci řízení nemocnic. Není to až tak o personálu, ale o kvalitě vedení. Je důležité, aby byla pacientům poskytována kvalitní péče a rozhodně není na programu dne uzavírání některé
nemocnice.

Dalším důležitým tématem je doprava. Vláda zhoršila situaci tím, že zavedla mýto i na silnice první třídy a tím vyhnala část kamionové dopravy na silnice nižších tříd. A ty má právě na starosti kraj. Nárůstem těžké dopravy se kvalita této silniční sítě zhoršuje. To
je věc, která je legislativní a kraj má omezené možnosti co s tím udělat. Myslím si, že z hlediska dopravy by při zamýšlených rekonstrukcí silnic měl být kladen větší důraz na participaci. Aby obce nebo svazky obcí mohly určovat priority oprav.

Nechci zapomenout ani na oblast školství, kde bychom chtěli posunout střední školství do 21.století. Měla by být větší podpora učitelů a technologického vybavení. I když je kraj zřizovatelem škol, jsou školy metodicky řízeny ministerstvem školství. Přesto by se měl kraj měl na školy zaměřit. Krize ukázala podfinancování zejména v otázce vybavení škol, kde třeba někteří učitelé neměli možnost provádět online výuku.

Důležitá je pro mne i oblast životního prostředí. I když to letos nevypadá, tak je tady dlouholetý boj proti suchu i bleskovým povodním. Kraj dobře vypisuje granty na retenční nádrže, to určitě zachováme. S pomocí evropských grantů bychom se rádi zaměřili
na čistotu a kvalitu vody v řekách. Mnoho obcí nemá stále ještě čističky odpadních vod, takže tam pomůžeme.

Dlouhodobě se věnuji sociální oblasti, jsem také členem Pirátského resortního týmu práce a sociálních věcí. Byla by to tedy oblast sociální péče. Objel bych si celý kraj a odspoda bych sbíral informace a podněty, co je trápí. Jedině tak se dají informace posbírat a udělat si
analýzy. S kvalitně sesbíranými materiály můžeme plnohodnotně informovat voliče, jak to ostatně dělají naši zastupitelé například v Plzni.

Přál bych si, aby se náš kraj začal postupně zbavovat toho, co se ještě před pár měsíci považovalo za jeho úspěch. A to montovny a fabriky, které se věnují zejména automobilovému průmyslu. Krize nám ukázala, že to jsou vlastně takové steroidy, které nám sice vyženou rychle svaly, ale v okamžiku, kdy je přestaneme brát, což se stalo v okamžiku
vypnutí ekonomiky, tak to tělo rychle ochabuje. A právě to se nám stalo. Přál bych si, aby do Plzeňského kraje směřovali firmy s vyšší přidanou hodnotou, inovativní. A pro ně musíme vytvořit to výše zmiňované kvalitní místo pro život.

Mým soukromým snem je, abych se mohl dostat z Domažlic do Plzně za třicet minut.

